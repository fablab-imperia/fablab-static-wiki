{{note|
Consigliamo di effettuare questo tipo di lavorazione solo a utilizzatori esperti di fresatrici CNC. In questo tutorial illustriamo quindi&nbsp;solo alcuni aspetti della lavorazione, dando per scontato che sappiate districarvi con la macchina e conosciate già tutte le precauzioni di sicurezza che è necessario osservare quando si usa una macchina pericolosa come una Fresatrice CNC.
|gotcha}}
{{note|
Questa guida è stata preparata&nbsp;secondo le nostre migliori conoscenze sulle tecniche di&nbsp;fresatura, ma non siamo professionisti del settore. Verificate sempre che tutte le procedure e i parametri di lavorazione siano conformi alla vostra macchina e al vostro materiale.&nbsp;<br>
|info}}
{{#eimage:http://imgur.com/dIoJPcTl.jpg|alt="!!TITLE!!"|480x320px|thumb|link=http://i.imgur.com/dIoJPcT.jpg|inline|Esempio di realizzazione}} 
__TOC__
Quando capita di dover inscatolare un nostro progetto, per posizionare internamente le parti elettroniche o per sostenere un'eventuale interfaccia utente, può essere utile servirsi di profilati a T o a L come quelli comunemente in vendita nei grandi magazzini del bricolage.<br>
<br>
Essendo fabbricati in materiale plastico o alluminio tenero, su questi profili è possibile effettuare tagli praticare dei fori per le nostre viti di fissaggio, usando un trapano o un seghetto.&nbsp;Volendo, tuttavia, si possono prevedere già da progetto fori e tagli e fresare quindi i profilati in CNC, in modo che poi sia sufficiente serrare le varie viti e avere tutti i pezzi perfettamente posizionati e allineati.&nbsp;<br>
<br>
Fare un lavoro simile, però, è&nbsp;tutt'altro che semplice, sia perchè le materie plastiche e l'alluminio venduto nei magazzini del bricolage hanno un punto di fusione molto più basso rispetto a quelli normalmente usati sulle fresatrici, sia perchè questi profilati sono già pezzi finiti e hanno sempre una "faccia" esposta sul piano verticale che rappresenta un ostacolo fisico al movimento della fresatrice.&nbsp;Per questo motivo...<br>
<br>

== Requisiti ==
<ul>
	<li>fresa a forare, di diametro uguale ai fori per le viti;<br></li>
	<li>fresa monotagliente da 3mm per le profilature;<br></li>
	<li>file dxf come da progetto;<br></li>
	<li>calibro, metro, '''esperienza''' e TANTA pazienza.<br></li>
</ul><br>
== Quali sono le difficoltà di questo particolare&nbsp;lavoro? ==
<div style="text-align: justify;">
	Ricapitoliamo:<br>
	<ol type="1">
		<li>I profilati sono lunghi e stretti, lo spazio utile per la lavorazione della faccia esposta, quindi, è solo di pochi millimetri.<br></li>
		<li>Avremo sempre almeno un elemento verticale che sarà di pericoloso ingombro nei movimenti del mandrino.<br></li>
		<li>L'utensile dovrà avere una lunghezza sufficiente a consentire il taglio del materiale senza che il colletto del mandrino vada a collidere con l'elemento perpendicolare del profilato.<br></li>
		<li>Data la lunghezza lineare della lavorazione, il poco spazio e il rischio di collisioni, il pezzo andrà orientato con attenzione e fissato con cura,&nbsp;perfettamente parallelo&nbsp;rispetto all'asse X della cnc.<br></li>
		<li>La forma dei profilati rende particolarmente difficile il fissaggio del pezzo. Le&nbsp;posizioni di ogni staffa o vite di fissaggio, inoltre, dovranno essere studiate in modo tale da non andare a occupare la zona di lavoro della fresa.<br></li>
		<li>Visti i margini ridotti in larghezza, soprattutto nei profilati a "T" lo zero dell'asse Y va fatto con la massima precisione possibile in modo da garantire la simmetricità della lavorazione rispetto all'elemento centrale e una adeguata distanza dallo stesso.<br></li>
		<li>Come accennato, l'alluminio dei profilati in vendita nei brico è di scarsa qualità, con un basso punto di fusione, che tende a impastare la fresa.&nbsp;E' importante&nbsp;tenere bassa la temperatura&nbsp;del pezzo. Se non si usano refrigeranti bisognerà quindi avere velocità di avanzamento piuttosto alte, e questo stresserà notevolmente le nostre frese.<br></li>
	</ol>Per minimizzare il surriscaldamento dell'alluminio, è consigliabile utilizzare una punta apposita per le forature delle viti, riducendo così l'attrito con il materiale.&nbsp;Inoltre, è sempre bene misurare il nostro profilato prima di iniziare il lavoro, in quanto non è raro che possano essere venduti insieme profilati di produttori diversi o che le loro misure abbiano tolleranze anche intorno al millimetro.
</div>

== Il file di progetto ==
<div style="text-align: justify;">
Come esempio per&nbsp;questa lavorazione, effettuiamo dei tagli e dei fori su profilati in alluminio con sezione a T da 20x20 mm che poi dovranno sostenere dei pannelli retroilluminabili contenenti strumentazione elettronica, interruttori e display. Il file DXF è quindi derivato dal progetto generale su CAD. Bisogna però prestare particolare attenzione nel caso fosse necessario ribaltare a "specchio" il file DXF in quanto quasi sicuramente i profilati andranno fresati dal lato basso verso l'alto, cioè in maniera opposta a come normalmente si orientano sul progetto.
</div>

== Parametri di lavorazione ==
<div style="text-align: justify;">
{{note}}I parametri di lavorazione, vanno verificati e corretti facendo delle prove in proprio con le proprie frese e il materiale che si vuole usare.
Nel nostro caso abbiamo usato:
* Piano Z&nbsp;di sicurezza: 22 mm (altezza profilato + 2 mm)
* Lavorazione a secco

'''Per i fori da 3 mm''' 
* Fresa: da foro per metalli, diametro 3 mm
* Passo in Z: 1,5 mm&nbsp;
* Velocità mandrino: 12.000 rpm
* Velocità in affondo: 300 mm/min

'''Per i tagli''' 
* Fresa: monotagliente a candela da 3 mm
* Passo in Z: 0,2 mm con affondi in rampa
* Velocità mandrino: 15.000 rpm
* Velocità avanzamento: 1200 mm/min
* Velocità in affondo: 600 mm/min</div>

== Messa in macchina ==
<div style="text-align: justify;">
Ecco un paio di&nbsp;accorgimenti pratici che vi consigliamo di adottare:

{| style="margin-left: auto; margin-right: auto;" class="wikitable"
|-
| {{#eimage:http://i.imgur.com/k5Uo8D0l.jpg|center|thumb|300x480px|link=http://i.imgur.com/k5Uo8D0.jpg|Per il fissaggio dei profilati&nbsp;ho usato viti&nbsp;forma conica&nbsp;a coppie contrapposte&nbsp;e del nastro biadesivo.}} || 
{{#eimage:http://i.imgur.com/wXaLlZzl.jpg|center|thumb|480x320px|link=http://i.imgur.com/wXaLlZz.jpg|Lo "zero" va fatto misurando con&nbsp;precisione il pezzo su tutti gli assi.&nbsp; Per prendere riferimenti precisi ho usato la punta di un bulino.<br><br>}} 
|}</div>

== Video ==
<div style="text-align: justify;">
Nel video che segue (anche se un po' sfocato)&nbsp;potete farvi un'idea dell'operazione di fresatura, dei movimenti coinvolti e delle vibrazioni e risonanze che si sviluppano.<br>
<youtube>http://www.youtube.com/embed/6z8AR6ZWHIs"</youtube></div>

[[Category:Tutorial]]
[[Category:Fresatura CNC]]
[[Category:Alluminio]]
